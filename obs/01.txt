====== 1. Iremwa ======

{{https://api.unfoldingword.org/obs/jpg/1/en/360px/obs-en-01-01.jpg?direct&}}

Uku niko intango ya vyose yagenze. Imana yaremye ijuru n'isi n'ibiyuzuye vyose mu minsi itandatu. Inyuma y'uko Imana iremye isi, isi yari gusa kandi mu mwijima, ntakintu na kimwe cari bwayiremweko. Mugabo Mpwemu w'Imana yari hejuru y'amazi.

{{https://api.unfoldingword.org/obs/jpg/1/en/360px/obs-en-01-02.jpg?direct&}}

Nuko Imana iravuga, "Ni habeho umuco!" Umuco ucubaho.Imana ibona ko Umuco ari mwiza iwita "umutaga." Imana itandukanya umuco n'umwijima,ariwo yise "ijoro."Imana yaremye umuco ku munsi wa mbere w'iremwa.

{{https://api.unfoldingword.org/obs/jpg/1/en/360px/obs-en-01-03.jpg?direct&}}

Ku munsi ugira kabiri w'iremwa,Imana iravuga yongera irema ikirere hejuru y'isi. Yaremye ikirere mu gutandukanya amazi yo hejuru n'amazi yo munsi.

{{https://api.unfoldingword.org/obs/jpg/1/en/360px/obs-en-01-04.jpg?direct&}}

Ku munsi ugira gatatu, Imana iravuga yongera itandukanya amazi n'isi yumye.Yita isi yumye "isi yongera yita amazi "ibiyaga."Imana ibona ko ivyo yaremye ari vyiza.

Nuko Imana ivugango,,"Reka isi imere ubwoko bwose bw'ibiti n'ibiterwa." Bica biba uko. Imana ibona ko ivyo yaremye ari vyiza.

{{https://api.unfoldingword.org/obs/jpg/1/en/360px/obs-en-01-06.jpg?direct&}}

Ku munsi ugira kane w'iremwa, Imana iravuga yongera irema izuba,ukwezi n'inyenyeri. Imana yabiremye kugira bihe umuco isi vyongere bitandukanye umutaga n'ijoro,ibihe n'imyaka. Imana ibona ko ivyo yaremye ari vyiza.

{{https://api.unfoldingword.org/obs/jpg/1/en/360px/obs-en-01-07.jpg?direct&}}

Ku munsi ugira gatanu, Imana iravuga yongera irema ivyoga mu mazi vyose n'inyoni zose. Imana ibona ko ari vyiza yongera irabihezagira.

{{https://api.unfoldingword.org/obs/jpg/1/en/360px/obs-en-01-08.jpg?direct&}}

Ku munsi ugira gatandatu w'iremwa, Imana iravuga, "Reka habeho beose bw'ibikoko bigendagenda kw'isi!" Bica biba uko Imana ibitegetse. Bimwe vyari ibitungwa, bimwe vyikuba hasi, ibindi vyari ibinyeshamba. Imana ibona ko ari vyiza.

{{https://api.unfoldingword.org/obs/jpg/1/en/360px/obs-en-01-09.jpg?direct&}}

Nuko Imana ivuga ngo, "Reka tureme ibiremwa muntu mw'ishusho yacu amere nkatwe. Bazogira ububasha hejuru y'isi n'ibikoko vyose.

{{https://api.unfoldingword.org/obs/jpg/1/en/360px/obs-en-01-10.jpg?direct&}}

Nuko Imana ifata ivu, ibumba umuntu, imuhemeramwo impwemu y'ubuzima. Uyu muntu izina ryiwe ryari Adamu. Imana irema itongo Adamu abamwo, imushira muri iryo tongo kugira arikorere.

{{https://api.unfoldingword.org/obs/jpg/1/en/360px/obs-en-01-11.jpg?direct&}}

Hagati mw'itongo, Imana iteramwo ibiti bibiri bidasanzwe- igiti c'ubuzima hamwe n'igiti c'ukumenya ikibi n'iciza. Imana ibwira Adamu ko ashobora kurya ivyamwa vy'ibiti vyose kiretse igiti co kumenya ikibi n'iciza. Niyo yakiryako, azoca apfa.

{{https://api.unfoldingword.org/obs/jpg/1/en/360px/obs-en-01-12.jpg?direct&}}

Nuko Imana ivuga ngo, "Si vyiza ko umuntu yibana wenyene." Muga mu bikoko vyose ntanakimwe cashobora kubera Adamu umufasha.

{{https://api.unfoldingword.org/obs/jpg/1/en/360px/obs-en-01-13.jpg?direct&}}

Nuko Imana isinziriza Adamu. Imana ifata urubavu rumwe rwa Adamu iruremamwo umugore iraheza iramumuzanira.

{{https://api.unfoldingword.org/obs/jpg/1/en/360px/obs-en-01-14.jpg?direct&}}

Adamu amubonye aca avuga, "Uyu asa nanje!Azokwitwa 'Umugore'kuko yakozwe mu mugabo. Nico gituma umugabo azosiga se na nyina abe umwe n'umugore wiwe.

{{https://api.unfoldingword.org/obs/jpg/1/en/360px/obs-en-01-15.jpg?direct&}}

Imana yaremye umugore n'umugabo mw'ishusho yayo. Irabahezagira ibabwira, "Ni murondoke mugire abana n'abuzukuru mwuzure isi!" Imana ibona ko ivyo yaremye vyose ari vyiza cane kandi yaribinezererewe vyose. Ibi vyose vyabaye ku munsi ugira gatandatu w'iremwa.

{{https://api.unfoldingword.org/obs/jpg/1/en/360px/obs-en-01-16.jpg?direct&}}

Umunsi w'indwi ushitse, Imana irangiza ibikorwa vyayo vyose, Imana iraruhuka. Ihezagira umunsi w'Indwi iwugira uwera kuko kuri uyo munsi yaruhutse ibikorwa vyayo vyose. Uko niko Imana yaremye isi n'amajuru n'ibiyuzuye vyose.

//Itanguriro 1-2//
