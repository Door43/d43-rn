====== 2. Icaha cinjira mw'isi ======

{{https://api.unfoldingword.org/obs/jpg/1/en/360px/obs-en-02-01.jpg?direct&}}

Adamu n'umugore wiwe bari banezerewe cane baba mw'itongo ryiza Imana yari yabaremeye. Uko ari babiri ntabwo bari bambaye, muga ntabwo vyabatera isoni kuko nta caha cari kihari mw''isi. Bahora bagendagenda mw'itongo bakaganira n'Imana.

{{https://api.unfoldingword.org/obs/jpg/1/en/360px/obs-en-02-02.jpg?direct&}}

Muga hariho inzoka iciye ubwenge muri iryo tongo. Iyo nnzoka ibaza umugore, "Nibwo burya imana yababwiye ngo ntimurye ivyamwa vy'igiti nakimwe co muri iri tongo?"

{{https://api.unfoldingword.org/obs/jpg/1/en/360px/obs-en-02-03.jpg?direct&}}

Umugore arishura, "Imana yatubwiye ko dushobora  ivyamwa vy'ibiti vyose kiretse igiti co kumenya ikibi n'iciza. Immana yatubwiye, 'Niyo mwakiryako ndetse mukanagikorako, muzopfa.'"

{{https://api.unfoldingword.org/obs/jpg/1/en/360px/obs-en-02-04.jpg?direct&}}

Inzoka yishura  Umugore, "Ubwo n'ububeshi!Ntimuzopfa. Imana irazi ko nimwakiryako muzoca mumera nkayo mukkamenya ikibi n'iciza  nkuko ibizi."

{{https://api.unfoldingword.org/obs/jpg/1/en/360px/obs-en-02-05.jpg?direct&}}

Umugore abona ko iico camwa kibereye ijisho kandi gisa nikiryoshe. Yagomba kandi kugira  ubwenge, yamura ico camwa arakirya yongera ahako umugabo wiwe bari lkumwe nawe akiryako.

{{https://api.unfoldingword.org/obs/jpg/1/en/360px/obs-en-02-06.jpg?direct&}}

Ubwo nyene, amaso yabo aruguruka babonako bari gusa. Bagerageza gupfuka ubwambure bwabo muguterateranya amababi nk'impuzu.

{{https://api.unfoldingword.org/obs/jpg/1/en/360px/obs-en-02-07.jpg?direct&}}

Nuko umugore n'umugabo bumva ijwi ry'imana igendagenda mw'itongo baca barinyegeza. Imana ihamagara umugabo, "Urihe?"Adamu arishura, "Numvise ugendagenda mw'itongo ndatinya kuko ntambaye ndaheza ndinyegeza."

{{https://api.unfoldingword.org/obs/jpg/1/en/360px/obs-en-02-08.jpg?direct&}}

Nuko Imana iramubaza, "Ninde yakubwiye ko uri gusa?woba wariye ku camwa nababujije?" umugabo arishura, "Umugore wampaye niwe yampaye ku camwa."Imana ica ibaza umugore, "Wakoze iki?" Umugore arishura, "Inzoka niyo yampenze."

{{https://api.unfoldingword.org/obs/jpg/1/en/360px/obs-en-02-09.jpg?direct&}}

Imana ibwira inzoka, "Uravumwe!Uzokwama wikuba hasi wongere urye umukungungu. We n'uyu mugore muzokwankana n'abana banyu bazokwankana. Uwamuka ku mugore azogusavya umutwe nawe umukomeretse agatsintsiri.

{{https://api.unfoldingword.org/obs/jpg/1/en/360px/obs-en-02-10.jpg?direct&}}

Imana ibwira uwo mugore, "Uzovyara n'ububabare bwinshi. Uzokwifuza umugabo wawe kandi umugabo azokuganza."

{{https://api.unfoldingword.org/obs/jpg/1/en/360px/obs-en-02-11.jpg?direct&}}

Imana ibwira umugabo, "Ko wumviye umugore ntiwanyumvira, ubu isi iravumwe, uzorinda gukora cane kugira uronke ivyo urya. hanyuma uzopfa umubiri  wawe usibire mw'ivu." umugabo yita umugore wiwe Eva, bisigura "Uwutanga Ubuzima" kuko azoba nyina w'abantu bose. Imana yambika Adamu na Eva insato.

{{https://api.unfoldingword.org/obs/jpg/1/en/360px/obs-en-02-12.jpg?direct&}}

Nuko Imana iravuga, "Ubu ko abantu babaye nkatwe mu kumenya ikibi n'iciza, ntibashobora kurya ku giti c'ubuzima ahandiho bazobaho ubuzima budahera." Nuko Imana yirukana Adamu na Eva ica ishira abamalayika b'inkomezi nyinshi ku muryango w'iryo tongo ngo baririnde ntihagire uwurya ku giti c'ubuzima.

//Itanguriro 3//
