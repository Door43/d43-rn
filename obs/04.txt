====== 4. Isezerano ry'Imana na Aburahamu ======

{{https://api.unfoldingword.org/obs/jpg/1/en/360px/obs-en-04-01.jpg?direct&}}

Imyaka myinshi inyuma y'umwuzure, abantu bongera kugwira mw'isi, kandi bose bavuga ururimi rumwe. aho kwuzura isi nk'uko Imana yari yabategetse, begeranira hamwe bubaka igisagara.

{{https://api.unfoldingword.org/obs/jpg/1/en/360px/obs-en-04-02.jpg?direct&}}

Bari n'ubwishime bwinshi, ico Imana yavuze ntaco cababwira.Baranatanguye kwubaka umunara muremure ushikira ijuru. Imana ibona ko babandanije bakoranira hamwe gukora ibibi, ibibi boshobora gukora bitazogira uko bingana.

{{https://api.unfoldingword.org/obs/jpg/1/en/360px/obs-en-04-03.jpg?direct&}}

Nuko Imana ihindura ururimi rwabo mu ndimi nyinshi zitandukanye yongera ishwiragiza abantu mw'isi yose. Igisagara bari batanguye kwubaka citwa Babeli bisigura "kudasobanukirwa."

{{https://api.unfoldingword.org/obs/jpg/1/en/360px/obs-en-04-04.jpg?direct&}}

Imyaka amajana inyuma y'ivyo, Imana ibwira umuntu yitwa Aburamu, "Va mu gihugu cawe n'umuryango wawe uje mu gihugu  nzokwereka.. Nzoguhezagira nkugire ihanga rikomeye, nzoguha izina rikomeye. Nzohezagira abaguhezagira, abazokuvuma nabo nzobavuma. Imiryango y'isi yose izohezagirwa ku bwawe."

{{https://api.unfoldingword.org/obs/jpg/1/en/360px/obs-en-04-05.jpg?direct&}}

Aburamu yubaha Imana. Afata umugore wiwe Sarayi hamwe n'abasavyi biwe bose n'ivyo yaratunze vyose agenda mu gihugu Imana yamweretse, igihugu ca Kanani.

{{https://api.unfoldingword.org/obs/jpg/1/en/360px/obs-en-04-06.jpg?direct&}}

Aburamu ashitse i Kanani, Imana imubwira, "Ihweze impande zose. Nzoguha we n'uruvyaro rwawe igihugu amaso yawe yawe ashobora kubona cose nk'umuragane wawe." Nuko Aburamu aba muri ico gihugu.

{{https://api.unfoldingword.org/obs/jpg/1/en/360px/obs-en-04-07.jpg?direct&}}

Umunsi umwe, Aburamu ahura na Melikisedeki, Umuherezi w'Imana Nsumbavyose. Melikisedeki ahezagira Aburamu ati, "Imana Nsumbavyose Nyene isi n'ijuru ihezagire Aburamu." Hama Aburamu ahereza Melikisedeki ic'icumi c'ivyo yaratunze vyose.

{{https://api.unfoldingword.org/obs/jpg/1/en/360px/obs-en-04-08.jpg?direct&}}

Imyaka myinshi ishize, Aburamu na Sarayi ntabwo bari bafise umwana w'umuhungu. Imana ibwira Aburamu yongera imusezeranira umwana w'umuhungu n'uruvyaro rungana n'inyenyeri zo mu kirere. Aburamu yizera isezerano Imana imuhaye Imana imuharura nk'umugororotsi kuko yizeye isezerano ryayo.

{{https://api.unfoldingword.org/obs/jpg/1/en/360px/obs-en-04-09.jpg?direct&}}

Nuko Imana isezerana na Aburamu. Isezerano ni icemezo hagati y'impande zibiri. Imana ibwira Aburamu iti, "Nzoguha umwana w'umuhungu avuye muri wewe. Nzoha igihugu ca Kanani uruvyaro rwawe." Muga Aburamu nubwo nta mwana yari bwaronke.

//Itanguriro 11-15//
