====== 3. Umwuzure ======

{{https://api.unfoldingword.org/obs/jpg/1/en/360px/obs-en-03-01.jpg?direct&}}

Hashize igihe kinini, abantu bararwira mw'isi. Abantu bakora ibibi vyinshi kandi baba abarwanyi. Biba bibi gushika aho Imana ifata ingingo yo gukuraho isi yose ikoresheje ivura y'isegenya.

{{https://api.unfoldingword.org/obs/jpg/1/en/360px/obs-en-03-02.jpg?direct&}}

Mugabo Nowa agira ubutoni imbere y'imana. Yari Umugororotsi n'ubwo yabana n'abanyakibi. Imana ibwira Nowa imigambi yayo ko igomba kurungika isegenya, imubwira kwubaka ubwato bunini.

{{https://api.unfoldingword.org/obs/jpg/1/en/360px/obs-en-03-03.jpg?direct&}}

Imana ibwira Nowa kwubaka ubwato bw'uburebure bukitse imetero 140, ubwaguke imetero 23, uburebure bushinze imetero 13 n'igice. Nowa yategerezwa kubwubakisha ibiti akubaka izigerekeranye 3, ivyumba vyinshi, akabusakara akongera akabuha idirisha. Ubwo bwato nibwo Nowa n'umuryango wiwe n'ibikoko vy'ubwoko bwose muri iyo mvura y'isegenya yagomba ize.

{{https://api.unfoldingword.org/obs/jpg/1/en/360px/obs-en-03-04.jpg?direct&}}

Nowa yubashe Imana. We n'abahungu biwe batatu bubaka ubwato nk'uko Imana yamutegetse. Vyafashe imyaka myinshi kubwuzuza kuko bwari bunini. Nowa aburira abantu ivyerekeranye n'iyo mvura y'isegenya yagira ize ababarira ngo bagaruke ku Mana muga ntabwo bizeye ivyo yababwiye.

{{https://api.unfoldingword.org/obs/jpg/1/en/360px/obs-en-03-05.jpg?direct&}}

Imana yongera itegeka Nowa kwegeranya ibifungurwa bikwiye kubw'umuryango wiwe n'ibikoko bari kumwe. Vyose bimaze gutungana, Imana ibwira Nowa ko igihe kigeze ko we n'umugore wiwe n'abahungu biwe uko ari batatu hamwe n'abagore babo ko binjira mu bwatoâ€“bose hamwe abantu umunani

{{https://api.unfoldingword.org/obs/jpg/1/en/360px/obs-en-03-06.jpg?direct&}}

Imana irungika ibikoko n'inyoni z'ubwoko bwose ikigore n'ikigabo ca vyose ku bwato bwa Nowa kugira bize bikingirwe iyo mvura y'isegenya. Imana irungika ibigabo indwi n'ibigore indwi vy'ibikoko vyose vyashobora gutangwako ishikanwa. Bimaze gushika mu bwato, Imana ubwayo yugara umuryango.

{{https://api.unfoldingword.org/obs/jpg/1/en/360px/obs-en-03-07.jpg?direct&}}

Nuko imvura itangura kurwa, irarwa irarwa. Irwa iminsi mirongo ine n'amajoro mirongo ine ubudahita! Amazi asegenyuka ava mw'isi. Ibintu vyose kw'isi birengerwa n'amazi ndetse n'imisozi miremire kuruta iyindi irarengerwa.

{{https://api.unfoldingword.org/obs/jpg/1/en/360px/obs-en-03-08.jpg?direct&}}

Ibintu vyose vyaba kw'isi yumye birapfa, uretse abantu n'ibikoko vyari mu bwato. Ubwo bwato bwareremba ku mazi bwongera bukingira ivyari biburimwo vyose gutwarwa.

{{https://api.unfoldingword.org/obs/jpg/1/en/360px/obs-en-03-09.jpg?direct&}}

Inyuma y'uko imvura ihise, ubwato bubandanya kureremba ku mazi amezi atanu, muri ico gihe, amazi atangura kugabanuka. Umunsi umwe ubwo bwato buhagarara kw'isonga ry'umusozi, muga isi yari igifutswe n'amazi. Inyuma y'ayandi mezi atatu, amasonga y'imisozi yaraboneka.

{{https://api.unfoldingword.org/obs/jpg/1/en/360px/obs-en-03-10.jpg?direct&}}

Inyuma y'iyindi minsi mirongo ine, Nowa arungika igikona kuraba ko amazi yakamutse. Ico gikona kiraguruka urya n'ino kirondera isi yumye nticaronka na hamwe.

{{https://api.unfoldingword.org/obs/jpg/1/en/360px/obs-en-03-11.jpg?direct&}}

Inyuma y'ivyo, Nowa arungika inuma. Nayonyene ntiyashobora kuronka isi yumye , igaruka kwa Nowa. Haheze indwi imwe, yongera kurungika ya numa kandi, ica igaruka ifise ishami ry' igiti ca elayono mu kanwa kayo! Amazi yariko aragabanuka kandi ibiterwa vyari vyatanguye gukura kandi.

{{https://api.unfoldingword.org/obs/jpg/1/en/360px/obs-en-03-12.jpg?direct&}}

Nowa arindira iyindi ndwi aca arungika ya numa ubugira gatatu. Ico gihe ya numa ironka aho iruhukira ntiyaba ikigaruka. Isi yariko irakamuka.

{{https://api.unfoldingword.org/obs/jpg/1/en/360px/obs-en-03-13.jpg?direct&}}

Inyuma y'amezi abiri Imana ibwira Nowa,"We n'umuryango wawe n'ibikoko vyose murashobora gusohoka ubwato ubu.Ni murondoke, mugire abuzukuru n'abuzukuruza  mwuzure isi." Nuko Nowa n'umuryango wiwe bava mu bwato.

{{https://api.unfoldingword.org/obs/jpg/1/en/360px/obs-en-03-14.jpg?direct&}}

Inyuma yaho Nowa asohokeye ubwato yubaka igicaniro ashikanira Imana ku bikoko vy'ubwoko bwose bushoboka gutangwako ishikanwa. Imana inezerererwa iryo shikanwa yongera ihezagira Nowa n'umuryango wiwe.

{{https://api.unfoldingword.org/obs/jpg/1/en/360px/obs-en-03-15.jpg?direct&}}

Imana yongera iravuga, "Ndagusezeranye ko ntazosubira kuvuma isi kubw'ibibi abantu bakora canke ngo ntikize isi mu kurungika isegenya nubwo abantu ari abanyavyaha kuva mu buto bwabo."

{{https://api.unfoldingword.org/obs/jpg/1/en/360px/obs-en-03-16.jpg?direct&}}

Imana irema umunywamazi wa mbere nk'ikimenyetso c'iryo sezerano. Igihe cose umunywamazi ubonekanye mu kirere, Imana izibuka ico yasezeranye n'abantu nabonyene bazoheza bibuke isezerano ry'Imana.

//Itanguriro 6-8//
